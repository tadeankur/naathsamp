Jo khdu ko samajata hai vo muze samazata hai. : Shankar Maharaj
Sabase bade maa baap


श्रीगुरू गोरखनाथ म्हणतात...
अवधू नव घाटी रोकि लै बाट I
बाई बणिजै चौसठि हाट ।
काया पलटे अबिचल बिध I
छाया बिबरजित निपजै सिध ॥
हे अवधूता, शरिराची नऊ दारे बंद कर.
नऊ द्वारे बंद करून वायुचे आवागमन ज्या वाटेने होते ती वाट रोख. ही वाट रोखल्याने शरिराच्या चौसष्ट सांध्यांमधे वायू व्यापार सुरळीत होईल. निश्चितच ह्यामुळे कायाकल्प घडून येईल. स्थिर, अविचल तऱ्हेचा विधीपूर्वक घडून आलेला कायाकल्प . आणि साधक अशातऱ्हेचा सिद्ध होईल की उन्हात वा उजेडात गेल्यानंतर ज्याची सावली पडलेली दिसणार नाही. अर्थात त्याची सावली सुद्धा पडणार नाही असा छायाविवर्जित सिद्ध झालेला असेल.

*कर्मचक्र फेरा*
   कर्मचक्र फेरा हे वारंवार ऐकले, बोलले अथवा वाचले जाते, पण ते म्हणजे नेमके काय हे पाहू.
   जगातील सर्व योनीत देह धारण करणारा प्रत्येक जीव हा या कर्मचक्रानुसार जन्म घेतो त्यानुसार जीवन व्यतीत करुन त्यानुसारच जीवन संपवतो. यातून कोणाचीही सुटका नाही.
         मागील संचित व कर्मानुसार झालेला जन्म या जन्मातील कर्मानुसार जीवन संपवतो व पुढील जन्म प्राप्त त्यास मिळतो.
    जे योग्य अध्यात्मिक मार्गात राहून जीवन घालवतात ते या किंवा पुढील कोणत्यातरी जन्मात जीवनमुक्त होतात व या चक्रातून सुटतात.
   पितामह भीष्म शरपंजरी पडले होते त्यांनी आयुष्यभर भगवंताची भक्ती केली व कृष्ण हे भगवंत आहेत हे देखील जाणले होते पण असे मरण येत आहे याचे शल्य त्यांना सलत होते शेवटी भगवंताची शरपंजरी अवस्थेत त्यांची भेट झाली असता त्यांनी विचारले हे देवकीनंदन  मला असे मरण का येत आहे हे मला समजत नाही.माझ्या भक्तीच्या आधारे मी मागील तीन जन्म जाणू शकतो त्यातही काही पाप घडलेले नाही मग असे का व्हावे.भगवंताने त्यांच्या भृमध्यावर बोट ठेवून डोळे मिटण्यास सांगितले असता त्यांना मागील एकेक जन्म दिसू लागला ९९ जन्मापर्यंत कोणतेही पाप घडले नव्हते १०० वर्मा जन्मात ते एक राजा होते त्यांना दरबारात सेवकाने येवून सांगितले महाराज नगरात राजरस्त्यावर एक मोठा अजस्त्र सर्प पसरलेला असून नागरिकांना तेथून जा ये करता येत नाही त्यावर त्या राजाने तो सर्प तेथून हलवून जंगलात सोडून द्या अशी आज्ञा दिली सेवकांनी तसे केले परंतु तसे करताना तो सर्प एका काटेरी झुडपात पडून त्याच्या सर्वांगात काटे शिरुन असह्य वेदनेने तडफडून काही दिवसांत मरण पावला.
 हे पाहिल्यावर भीष्मांनी विचारले देवा हे मी केले नाही व तसे करण्यात माझा काही स्वार्थ नव्हता व ते लोकांच्या भल्यासाठीच केले होते
भगवंत म्हणाले पितामह ते तुमच्या आज्ञेने झाले म्हणजे कारणीभूत तुम्हीच ठरलात तुमचा उद्देश चांगला असो वा नसो पण एका जीवास मरणप्राय वेदना होवून त्याला मरण आले
     *मी जेंव्हा कोणालाही मुक्ती देतो तेंव्हा त्याच्या मागील सर्व कर्मांचे भोग भोगायला लावूनच पूर्ण शुद्ध व पवित्र करुनच माझ्यात सामावून घेतो*
    हे आहे कर्मचक्र साधक भक्त यांना जो जास्त त्रास होतो त्याचे‌ कारण हेच आहे मागील सर्व पापांची कर्मांची भोगाद्वारे निवृत्ती करुन घेतली जाते आणि भोग भोगल्याखेरीज अद्वैत प्राप्ती होत नाही
  *भोग भोगीताची आटला भेद*(श्री संत तुकाराम महाराज)
   तरी हे माझ्याच बाबतीत का घडते हा विकल्प कधीच मनात आणू नका भगवंतास जाणणा-या भीष्मांना देखील १०० वर्मा जन्मात कर्मचक्राचा भोग भोगायला लावून नंतरच मुक्त केले आपल्याला तर मागचा जन्मही आठवत नाही.
     सद्गुरु उपासना व सतत नामस्मरण यामुळे आपण मुक्त होवू शकतो कारण अंतकाळी ते शिष्याजवळ उपस्थित असतात व यमदूता पासून वाचवतात पण तेवढा दृढ विश्वास व पराकोटीचा भाव असला तरच............
     "ॐ सद्गुरु परब्रह्माय नमो नमः'
 
५५,  श्रीगुरू गोरखनाथ म्हणतात...
अमावस कै घरि झिलिमिलि चंदा, पूनिंम कै घरि सूरं |
नाद कै घरि ब्यंद गरजै, बाजंत अनहद तूरं ॥
सहस्त्रारामधे अमृतस्त्राव करणारा चंद्र स्थित आहे. परंतू सामान्यपणे त्याचे प्रभावापासून जीव वंचित राहतो. कारण चंद्रापासून स्त्रवणाऱ्याअमृतास  मूलाधारस्थित सूर्य शोषून घेतो. चंद्राच्या ह्या प्रभावापासून वंचित राहणे हीच अमावस्या होय. जेथे आधी अमावस्या होती, चंद्राचा प्रभाव नव्हता तेथे आता चंद्रमा झळकतो आहे,झळाळून उठला आहे,चमचम चमकायला लागलाआहे, पूर्ण प्रभावशाली झालेला आहे. असा सूर्य - चंद्राचा संयोग होणे हाच योग- साधनांचा प्रमुख उद्देश आहे. ह्या संयोगानेच नादामधे बिंदू ( शुक्र) सामावतो. अनाहत नादाची तुतारी वाजायला लागते.
( गोरखवाणी.)

५६,  श्रीगुरू गोरखनाथ म्हणतात...
उलटंत नादं पलटंत ब्यंद, बाई कै घरि चीन्हसी ज्यंद |
सुंनि मण्डल तहाँ नीझर झरिया, चन्द सुरजि लै उनमनि धरिया ॥
     चंद्र आणि सूर्याच्या योगाने जेव्हा उन्मनी अवस्था लाभते तेव्हा ब्रह्मरंध्र म्हणजे शून्य मंडळातून अमृताचा झरा प्रवाहित होतो. नाद उलटतो, आपली दीशा पालटतो. नाद हे सूक्ष्म शब्द तत्त्वाचे क्रियमाण स्वरूप आहे जे क्रमशः  स्थूल रुपात परिणत होत सृष्टीनिर्मितीचे कारण ठरते. ते सृष्टीसृजक स्थूल स्वरूप आपल्या मूळ स्त्रोताकडे वळते. आणि अधोगामी होत जाणारा बिन्दू उर्ध्वगामी होतो. वायूवर सुद्धा काळाची प्रभावचिन्हे स्पष्ट रूपात उमटतात ज्यामुळे अमर अशा तत्त्वाची ओळख पटते.
( गोरखवाणी.)
..................................................
५७,  श्रीगुरू गोरखनाथ म्हणतात...
अवधू प्रथम नाड़ी नाद झमंकै, तेजंग नाड़ी पवनं |
सीतंग नाड़ी ब्यंद का बासा, कोई जोगी जानत गवनं ॥
 हे अवधूता ! अति सूक्ष्म अशा सुषुम्ना नाडीठायीच नादाचा झंकार उठतो .उष्ण अशा पिंगला ह्या सूर्यनाडीत वायू संचरतो, पवनाचा संचार होतो. शीतल असणाऱ्या इडा नामक चंद्र नाडीमधे बिंदुचा अर्थात विर्याचा निवास असतो. यांची गत व युगत कोणी एखादा विरळा योगीच जाणतो.
( गोरखवाणी.)

५८,  श्रीगुरू गोरखनाथ म्हणतात...
उठंत पवनां रवी तपंगा बैठंत पवनां चन्द |
दहूँ निरन्तरि जोगी बिलंबै, बिंद बसै तहाँ ज्यंद ॥
सूर्य नाडीतून वायू अत्यंत जलद गतीने चालतो. चंद्र नाडीतून चालतांना मात्र पवनाची गती मंदावते. जेव्हा श्वास शरिरातून बाहेर पडतो तेव्हा सूर्यनाडी पिंगळा चालत असते. श्वास शरिरात आतमधे प्रवेश करतांना चंद्रनाडी इडा चालत असते. योगी ह्या दोन्ही नाड्यां व्यतिरिक्त वेगळीच असणाऱ्या सुषुम्ना नाडीला शरण जात तिचा आश्रय घेतो. कारण जेथे बिंदूचा निवास आहे तेथेेच अमर जीवनतत्त्व आहे. तेच अमर जीवनतत्त्व आहे.
( गोरखवाणी.)


५९,  श्रीगुरू गोरखनाथ म्हणतात...
केता आवै केता जाई, केता मांगै केता खाई |
केता रूप विरष तलि रहै, गोरष अनभै कासौ कहै ॥
           पृथ्वीतलावर कितीतरी जीव जन्माला येतात. कितीतरी जीव येथून निघून जातात. कैक जन्मतात. कैक मरतात . जीवांच्या जनन- मरणाचे हे चक्र अव्याहत सुरुच आहे. नरजन्माला आलेल्या कित्येकांनी तर भीक मागणे आणि खाणे यालाच योग समजलेले आहे. दारोदार भीक्षा मागणे व ते अन्न खाऊन पोट भरत आपला चरितार्थ चालविणे म्हणजे योग नाही. अनेकांचा असा समज असतो की मानवी वस्तीपासून लांब दूर जंगलात जाऊन तेथे एखाद्या झाडाखाली आपला डेरा टाकणे आणि  निवास करणे म्हणजेच योग. तर अशातऱ्हेने वृक्षातळी राहात अरण्यसेवन करणे म्हणजे योग नव्हे. अशा प्रकारच्या तथ्य नसलेल्या बाह्य गोष्टींमधे गुंतून पडू नका. असेच जर अडकलात तर गोरक्षनाथांनी अभय ज्ञान कोणाला सांगावे ? येथे तर बहुतांश साधक  बाह्य क्रियांनाच योग समजू लागलेले आहेत.
( गोरखवाणी.)


६५,  श्रीगुरू गोरखनाथ म्हणतात...
उनमनि रहिबा भेद न कहिबा पीयबा नींझर पांणी I
लंका छांडि पलंका जाईबा, तब गुरमुष लेबा बांणी ॥
उन्मनीचे सुख भोगत उन्मनावस्थेत लीन राहावे. कोणालाही आपले रहस्य कळू देऊ नये. हे मर्म, गुपित गुपितच राखावे. सदैव अमृत स्त्रवणाऱ्या झऱ्यावर पाणी प्यावे. आपल्या गुरूंच्या मुखातून लाभणाऱ्या ज्ञानोपदेशासाठी स्वदेश सोडून परदेशी जाण्याची गरज पडली तरी अवश्य जावे. लंका सोडून दूरदेशी, लंकेच्या पार परलंकेत जाणे भाग पडले तरी जावे. ह्याचा अर्थ असा की आपण तामसी लोकांची मायावी नगरी सोडून त्या पलिकडे, त्या पार जाऊनदेखिल आपल्या गुरूंच्याद्वारे त्यांचे मुखातून ज्ञानाचा उपदेश प्राप्त करून घ्यावा . तो उपदेश आपल्या हृदयावर कोरला जाईल. कायम ठसा उमटवेल. हृदयात ठसेल .
( गोरखवाणी.)
..................................................
६६,  श्रीगुरु गोरखनाथ म्हणतात...
नगरी सोभंत बहुत जल मूल बिरषा, सभा सोभंत पंडिता पुरषा I
राजा सोभंत दल प्रवाणी, यू सिधा सोभंत सुधि बुधि की वांणी ॥
विविध प्रकारच्या बागा, बगीचे, सुंदर सुंदर उद्याने,तलाव, जलाशये, बहुविध प्रकारचे वृक्ष ह्यांनी नगरीची शोभा वाढते. नगरीच्या सौंदर्य वैभवात भर पडते. सभेची खरी शोभा असतात पंडित, ज्ञानवान पुरुष, विद्वान लोक. तद्वतच विश्वसनीय, आज्ञेबरहुकूम चालणारी आज्ञांकित सेना ही राजाची खरी शोभा होय. याच प्रकारे सिद्धाची खरी शोभा ही आध्यात्मिक सत्तेचे सतत स्मरण देणारी निर्मळ, शुद्ध, विवेकपूर्ण अशी बुद्धिमती वाणी ही होय.
( गोरखवाणी.)


६४,  श्रीगुरू गोरखनाथ म्हणतात...
मन मैं रहिणां भेद न कहिणां , बोलिबा अमृत बांणी |
आगिला अगनी होइबा अवधू , तौ आपण होइबा पांणी ॥
      हे अवधूता !... तू वनात राहा की जनात राहा पण आपल्या मनात राहा. राहण्याचे ठिकाणी आपण मनात राहिले पाहिजे याचा अर्थ असा की, बहिर्मुख वृत्तींना अंतर्मुख केले पाहिजे. ' फिरते मन बाहेरी बाहेरी ही का वृत्ती खरी? ' या एका भजनात राष्ट्रसंत तुकडोजी महाराज हाच आशय मांडतात. बाहेर धाव असणाऱ्या वृत्तींना मुरड घालावी,आत वळवावे. दुसऱ्याचे मन वळवणे एकदा शक्य होईल परंतु आपलेच मनाला आत वळवणे मोठे कठीण. त्यास वळण लावा. आत वळवा. अंतर्मुख करा. त्याची बाहेरची धाव नक्कीच खुंटेल. बहिर्मुख वृत्ती अंतर्मुख होतील. मनाचे हे गुह्य, मर्म, रहस्य कोणाला सांगू नका. बोलायचे जरुरी असेल तेव्हाच  बोला, गोड बोला. मधुर बोला. असे की अमृतवाणीच जणू.
   हे अवधूता.. !  एखादवेळी समोरचा कोणी माणूस बोलतांना रागाने बेफाम होत मुखाने आग ओकत असेल तरी आपण मात्र आग शांत करणारे पाणी व्हावे असा गोरखनाथांचा उपदेश . हेच सारतत्त्व आदिशक्ती मुक्ताबाई (नाथपंथी ज्ञाननाथभगिनी मुक्ताबाई) आपल्या एका अभंगात सांगतात - विश्व रागे झाले वन्ही I संती सुखे व्हावे पाणी ॥
( गोरखवाणी.)

६२,  श्रीगुरू गोरखनाथ म्हणतात...
उभरा तथा तें सूभर भरिया नीझर झरता रहिया |
षांडे थैं पुरसाण दुहेला, यूं सतगुरि मारग कहिया ॥
  जो घट रीक्त होता, आजवर भरलेला नव्हता, ब्रह्मानुभूती अभावी रिकामा राहिलेला तो घट आज योगसाधनेमुळे संपूर्ण भरला. पालथा असणारा घडा सरळ झाला. तो ज्ञानाने ओत:प्रोत झाला. त्यास ब्रह्मानुभूती झाली. त्या घटी निरंतर अमृताचा झरा अमृताचे स्त्रवण करू लागला. ज्या मार्गाचे अनुसरण केल्याने हे शक्य झाले तो मार्ग गुरूंनी दाखवलेला आहे. मार्ग अत्यंत खडतर, तलवारीच्या पात्याहून तेजधार, खड्गाच्या धारेपेक्षाही तीक्ष्ण, धारदार, टोकदार आणि अत्यंत कठिण असा आहे.
( गोरखवाणी.)
..............................................
६३,  श्रीगुरू गोरखनाथ म्हणतात...
प्यंडै होइ तौ पद की आसा, बंनि निपजै चौतारं |
दूध होइ तौ घृत की आसा, करणी करतब सारं ॥
पिंड आहे तोवर पदाची आशा असते. पिंडी तेच ब्रह्मांडी. परब्रह्म घटा- घटात व्यापलेले आहे. घट-घट परब्रह्माने व्याप्त आहे. शरीर असेपर्यंतच त्या शरीरात परमात्म्यास प्राप्त करण्याची आशा. याचा लौकिकार्थ लोक असा करतात की ते शरीरातच कुठेतरी त्याचे स्थान आहे. पद आहे. तसे असते तर परमात्मा याच शरीरात कोण्यातरी स्थानी असून त्यास भेटण्याची आशा आपणास बाळगता आली असती. मग आपण त्यास कुठे शोधावे? अनेक लोक परमात्मप्राप्ती साठी गहन अरण्यात, रानावनात, जंगल जंगल वणवण फिरतात. जर खरोखर असे रानावनात फिरल्याने ब्रह्मानुभूती  झाली असती तर मग चव्हाट्यावर का होऊ नये? घरबसल्या खाटेवरच का  होऊ नये? तसे होण्याचीही आशा आपणास बाळगता आली असती. काही लोक तर केवळ दुधाचा आहार घेऊन परमात्मा प्राप्त करू इच्छितात. दूध आहे तर दुधाचे ठायी तूपाची आशा राहील. जर दुधात तो परमात्मा असता तर तूपाचे रुपात सुद्धा त्यास पाहता आले नसते का? तशी अपेक्षा आपणास नक्कीच करता आली असती.
    वास्तविक ह्या सगळ्या बाह्य गोष्टी. ह्या बाह्यवस्तुंमधे तो अंतर्यामी स्थित परमात्मा कसा सापडेल? परब्रह्माची अनुभूती कशी प्राप्त होईल? खरे तर त्यासाठी आपली करणीच प्रधान असते. नराने करणी केल्यास नराचा नारायण होतो. कृती, कर्तृत्व, साधना, योग आचरण हा अनन्य - साधारण महत्त्व असणारा, अपरिहार्य असा गुरुदर्शित मार्ग आहे. आपल्यासाठी तोच परमात्मप्राप्तीचा खरा उपाय आणि कर्तव्यसार आहे.
 
६१,  श्रीगुरू गोरखनाथ म्हणतात...
सुसबदे हीरा बेधिलै अवधू जिभ्या करि टकसाल I
औगुंन मध्ये गुंन करिलै, तौ चेला सकल संसार ॥
जीभेची टांकसाळ कर, हे अवधूता ! जिव्हेची अशी टांकसाळ कर की त्या टांकसाळीमधून बाहेर पडणारा प्रत्येक सुसबद हा खणखणीत असेल. त्या खणखणीत सुसबदाद्वारेच अभेद्य  असा परमतत्त्वरूपी हीरा वेधता येईल. परमतत्त्वाचा हीरा फक्त सुसबदाने वेधता येतो. सुसबद कोणता असेल तर तो सुसबद आहे...सोsहं हंसः  -  सोहं जप. सोहंसाधनेद्वारेच ह्या अवगुणमय असत् मायिक जगतात स्वतःकरिता गुणांचा लाभ करून घे.  आत्मकल्याणाकरिता सत्-चा, सत्याचा लाभ करून घे. सत् जाणून घे. परम सत्याचा अनुभव घे. सत्याची अनुभूती प्राप्त झाली, सत् काय ते एकदा कळले की मग संपूर्ण जग , सकल संसार तुझे शिष्यत्त्व पत्करेल.
( गोरखवाणी.)
 
६०,  श्रीगुरू गोरखनाथ म्हणतात...
पढ़ि देखि पण्डिता रहि देषि सारं, अपणी करणीं उतरिबा पारं |
बदंत गोरषनाथ कहि धू साषी, घटि घटि दीपक बलै षणि पसू न पेषे आंषी॥
हे पंडिता, आयुष्यभर तू वाचून वाचून खूप ज्ञान गोळा केलेले आहेस . त्या सर्व ज्ञानाचे सार जाण. एकदा तूच ते पडताळून बघ. केवळ शास्त्र वाचन पुरेसे ठरत नसते. जे ज्ञान तू ग्रहण केलेले आहेस ते तूच प्रत्यक्ष जीवनात उतरवून बघ . त्याप्रमाणे तुझे जगणे असू दे . ते प्रत्यक्ष आचरणात आणून पडताळा घे. स्वतः अनुभव घे . केवळ शास्त्राचे अध्ययन तुला पार उतरून जाण्यास पुरेसे ठरणार नाही. प्राप्त ज्ञानाला, शिक्षणाला साधनेची जोड असावी लागते. पार उतरणे केवळ अशा पढिक  ज्ञानाने नाही तर प्रत्यक्ष कृतीने शक्य होत असते. इथे तर प्रत्येकाला आपल्या करणीनेच पार व्हावे लागते. 'नर करणी करे सो नर का नारायण होय ' ह्या उक्तीप्रमाणे. त्या ज्ञानाला कृती आणि साधनेची जोड असू दे. श्रीगुरू गोरक्षनाथ म्हणतात आता मी कोणा - कोणाला आणि किती किती साक्ष द्यावी की, घटा-घटात ब्रह्माची ज्योती उजळून झगमगत आहे. तो ज्योतिप्रकाश आपल्या अभ्यंतरी स्थिर कर. तो ब्रह्मप्रकाश अभ्यंतरी स्थिरावला की त्यानंतर तुला बाहेरसुद्धा कोणी नर , कोणी पशू , कोणी पक्षी, बहुविध योनीतील अंडज, स्वेदज,जारज , उद्भिज असे सृष्टीतील नाना तऱ्हेचे प्राणी,जीवजंतू वेगवेगळे दृष्टीस पडणार नाहीत. त्या सर्वांठायी म्हणजे सर्वांघटी , घटा-घटात त्या एकाच ब्रह्माचा प्रकाश व आविष्कार दिसून येईल.
( गोरखवाणी .)
 
५९,  श्रीगुरू गोरखनाथ म्हणतात...
केता आवै केता जाई, केता मांगै केता खाई |
केता रूप विरष तलि रहै, गोरष अनभै कासौ कहै ॥
           पृथ्वीतलावर कितीतरी जीव जन्माला येतात. कितीतरी जीव येथून निघून जातात. कैक जन्मतात. कैक मरतात . जीवांच्या जनन- मरणाचे हे चक्र अव्याहत सुरुच आहे. नरजन्माला आलेल्या कित्येकांनी तर भीक मागणे आणि खाणे यालाच योग समजलेले आहे. दारोदार भीक्षा मागणे व ते अन्न खाऊन पोट भरत आपला चरितार्थ चालविणे म्हणजे योग नाही. अनेकांचा असा समज असतो की मानवी वस्तीपासून लांब दूर जंगलात जाऊन तेथे एखाद्या झाडाखाली आपला डेरा टाकणे आणि  निवास करणे म्हणजेच योग. तर अशातऱ्हेने वृक्षातळी राहात अरण्यसेवन करणे म्हणजे योग नव्हे. अशा प्रकारच्या तथ्य नसलेल्या बाह्य गोष्टींमधे गुंतून पडू नका. असेच जर अडकलात तर गोरक्षनाथांनी अभय ज्ञान कोणाला सांगावे ? येथे तर बहुतांश साधक  बाह्य क्रियांनाच योग समजू लागलेले आहेत.
( गोरखवाणी.)
 
६०,  श्रीगुरू गोरखनाथ म्हणतात...
पढ़ि देखि पण्डिता रहि देषि सारं, अपणी करणीं उतरिबा पारं |
बदंत गोरषनाथ कहि धू साषी, घटि घटि दीपक बलै षणि पसू न पेषे आंषी॥
हे पंडिता, आयुष्यभर तू वाचून वाचून खूप ज्ञान गोळा केलेले आहेस . त्या सर्व ज्ञानाचे सार जाण. एकदा तूच ते पडताळून बघ. केवळ शास्त्र वाचन पुरेसे ठरत नसते. जे ज्ञान तू ग्रहण केलेले आहेस ते तूच प्रत्यक्ष जीवनात उतरवून बघ . त्याप्रमाणे तुझे जगणे असू दे . ते प्रत्यक्ष आचरणात आणून पडताळा घे. स्वतः अनुभव घे . केवळ शास्त्राचे अध्ययन तुला पार उतरून जाण्यास पुरेसे ठरणार नाही. प्राप्त ज्ञानाला, शिक्षणाला साधनेची जोड असावी लागते. पार उतरणे केवळ अशा पढिक  ज्ञानाने नाही तर प्रत्यक्ष कृतीने शक्य होत असते. इथे तर प्रत्येकाला आपल्या करणीनेच पार व्हावे लागते. 'नर करणी करे सो नर का नारायण होय ' ह्या उक्तीप्रमाणे. त्या ज्ञानाला कृती आणि साधनेची जोड असू दे. श्रीगुरू गोरक्षनाथ म्हणतात आता मी कोणा - कोणाला आणि किती किती साक्ष द्यावी की, घटा-घटात ब्रह्माची ज्योती उजळून झगमगत आहे. तो ज्योतिप्रकाश आपल्या अभ्यंतरी स्थिर कर. तो ब्रह्मप्रकाश अभ्यंतरी स्थिरावला की त्यानंतर तुला बाहेरसुद्धा कोणी नर , कोणी पशू , कोणी पक्षी, बहुविध योनीतील अंडज, स्वेदज,जारज , उद्भिज असे सृष्टीतील नाना तऱ्हेचे प्राणी,जीवजंतू वेगवेगळे दृष्टीस पडणार नाहीत. त्या सर्वांठायी म्हणजे सर्वांघटी , घटा-घटात त्या एकाच ब्रह्माचा प्रकाश व आविष्कार दिसून येईल.
( गोरखवाणी .)
 
 
६१,  श्रीगुरू गोरखनाथ म्हणतात...
सुसबदे हीरा बेधिलै अवधू जिभ्या करि टकसाल I
औगुंन मध्ये गुंन करिलै, तौ चेला सकल संसार ॥
जीभेची टांकसाळ कर, हे अवधूता ! जिव्हेची अशी टांकसाळ कर की त्या टांकसाळीमधून बाहेर पडणारा प्रत्येक सुसबद हा खणखणीत असेल. त्या खणखणीत सुसबदाद्वारेच अभेद्य  असा परमतत्त्वरूपी हीरा वेधता येईल. परमतत्त्वाचा हीरा फक्त सुसबदाने वेधता येतो. सुसबद कोणता असेल तर तो सुसबद आहे...सोsहं हंसः  -  सोहं जप. सोहंसाधनेद्वारेच ह्या अवगुणमय असत् मायिक जगतात स्वतःकरिता गुणांचा लाभ करून घे.  आत्मकल्याणाकरिता सत्-चा, सत्याचा लाभ करून घे. सत् जाणून घे. परम सत्याचा अनुभव घे. सत्याची अनुभूती प्राप्त झाली, सत् काय ते एकदा कळले की मग संपूर्ण जग , सकल संसार तुझे शिष्यत्त्व पत्करेल.
 
 
६२,  श्रीगुरू गोरखनाथ म्हणतात...
उभरा तथा तें सूभर भरिया नीझर झरता रहिया |
षांडे थैं पुरसाण दुहेला, यूं सतगुरि मारग कहिया ॥
  जो घट रीक्त होता, आजवर भरलेला नव्हता, ब्रह्मानुभूती अभावी रिकामा राहिलेला तो घट आज योगसाधनेमुळे संपूर्ण भरला. पालथा असणारा घडा सरळ झाला. तो ज्ञानाने ओत:प्रोत झाला. त्यास ब्रह्मानुभूती झाली. त्या घटी निरंतर अमृताचा झरा अमृताचे स्त्रवण करू लागला. ज्या मार्गाचे अनुसरण केल्याने हे शक्य झाले तो मार्ग गुरूंनी दाखवलेला आहे. मार्ग अत्यंत खडतर, तलवारीच्या पात्याहून तेजधार, खड्गाच्या धारेपेक्षाही तीक्ष्ण, धारदार, टोकदार आणि अत्यंत कठिण असा आहे.
( गोरखवाणी.)
..............................................
६३,  श्रीगुरू गोरखनाथ म्हणतात...
प्यंडै होइ तौ पद की आसा, बंनि निपजै चौतारं |
दूध होइ तौ घृत की आसा, करणी करतब सारं ॥
पिंड आहे तोवर पदाची आशा असते. पिंडी तेच ब्रह्मांडी. परब्रह्म घटा- घटात व्यापलेले आहे. घट-घट परब्रह्माने व्याप्त आहे. शरीर असेपर्यंतच त्या शरीरात परमात्म्यास प्राप्त करण्याची आशा. याचा लौकिकार्थ लोक असा करतात की ते शरीरातच कुठेतरी त्याचे स्थान आहे. पद आहे. तसे असते तर परमात्मा याच शरीरात कोण्यातरी स्थानी असून त्यास भेटण्याची आशा आपणास बाळगता आली असती. मग आपण त्यास कुठे शोधावे? अनेक लोक परमात्मप्राप्ती साठी गहन अरण्यात, रानावनात, जंगल जंगल वणवण फिरतात. जर खरोखर असे रानावनात फिरल्याने ब्रह्मानुभूती  झाली असती तर मग चव्हाट्यावर का होऊ नये? घरबसल्या खाटेवरच का  होऊ नये? तसे होण्याचीही आशा आपणास बाळगता आली असती. काही लोक तर केवळ दुधाचा आहार घेऊन परमात्मा प्राप्त करू इच्छितात. दूध आहे तर दुधाचे ठायी तूपाची आशा राहील. जर दुधात तो परमात्मा असता तर तूपाचे रुपात सुद्धा त्यास पाहता आले नसते का? तशी अपेक्षा आपणास नक्कीच करता आली असती.
    वास्तविक ह्या सगळ्या बाह्य गोष्टी. ह्या बाह्यवस्तुंमधे तो अंतर्यामी स्थित परमात्मा कसा सापडेल? परब्रह्माची अनुभूती कशी प्राप्त होईल? खरे तर त्यासाठी आपली करणीच प्रधान असते. नराने करणी केल्यास नराचा नारायण होतो. कृती, कर्तृत्व, साधना, योग आचरण हा अनन्य - साधारण महत्त्व असणारा, अपरिहार्य असा गुरुदर्शित मार्ग आहे. आपल्यासाठी तोच परमात्मप्राप्तीचा खरा उपाय आणि कर्तव्यसार आहे.
( गोरखवाणी .)
 
६४,  श्रीगुरू गोरखनाथ म्हणतात...
मन मैं रहिणां भेद न कहिणां , बोलिबा अमृत बांणी |
आगिला अगनी होइबा अवधू , तौ आपण होइबा पांणी ॥
      हे अवधूता !... तू वनात राहा की जनात राहा पण आपल्या मनात राहा. राहण्याचे ठिकाणी आपण मनात राहिले पाहिजे याचा अर्थ असा की, बहिर्मुख वृत्तींना अंतर्मुख केले पाहिजे. ' फिरते मन बाहेरी बाहेरी ही का वृत्ती खरी? ' या एका भजनात राष्ट्रसंत तुकडोजी महाराज हाच आशय मांडतात. बाहेर धाव असणाऱ्या वृत्तींना मुरड घालावी,आत वळवावे. दुसऱ्याचे मन वळवणे एकदा शक्य होईल परंतु आपलेच मनाला आत वळवणे मोठे कठीण. त्यास वळण लावा. आत वळवा. अंतर्मुख करा. त्याची बाहेरची धाव नक्कीच खुंटेल. बहिर्मुख वृत्ती अंतर्मुख होतील. मनाचे हे गुह्य, मर्म, रहस्य कोणाला सांगू नका. बोलायचे जरुरी असेल तेव्हाच  बोला, गोड बोला. मधुर बोला. असे की अमृतवाणीच जणू.
   हे अवधूता.. !  एखादवेळी समोरचा कोणी माणूस बोलतांना रागाने बेफाम होत मुखाने आग ओकत असेल तरी आपण मात्र आग शांत करणारे पाणी व्हावे असा गोरखनाथांचा उपदेश . हेच सारतत्त्व आदिशक्ती मुक्ताबाई (नाथपंथी ज्ञाननाथभगिनी मुक्ताबाई) आपल्या एका अभंगात सांगतात - विश्व रागे झाले वन्ही I संती सुखे व्हावे पाणी ॥
 
 
६५,  श्रीगुरू गोरखनाथ म्हणतात...
उनमनि रहिबा भेद न कहिबा पीयबा नींझर पांणी I
लंका छांडि पलंका जाईबा, तब गुरमुष लेबा बांणी ॥
उन्मनीचे सुख भोगत उन्मनावस्थेत लीन राहावे. कोणालाही आपले रहस्य कळू देऊ नये. हे मर्म, गुपित गुपितच राखावे. सदैव अमृत स्त्रवणाऱ्या झऱ्यावर पाणी प्यावे. आपल्या गुरूंच्या मुखातून लाभणाऱ्या ज्ञानोपदेशासाठी स्वदेश सोडून परदेशी जाण्याची गरज पडली तरी अवश्य जावे. लंका सोडून दूरदेशी, लंकेच्या पार परलंकेत जाणे भाग पडले तरी जावे. ह्याचा अर्थ असा की आपण तामसी लोकांची मायावी नगरी सोडून त्या पलिकडे, त्या पार जाऊनदेखिल आपल्या गुरूंच्याद्वारे त्यांचे मुखातून ज्ञानाचा उपदेश प्राप्त करून घ्यावा . तो उपदेश आपल्या हृदयावर कोरला जाईल. कायम ठसा उमटवेल. हृदयात ठसेल .
( गोरखवाणी.)
..................................................
६६,  श्रीगुरु गोरखनाथ म्हणतात...
नगरी सोभंत बहुत जल मूल बिरषा, सभा सोभंत पंडिता पुरषा I
राजा सोभंत दल प्रवाणी, यू सिधा सोभंत सुधि बुधि की वांणी ॥
विविध प्रकारच्या बागा, बगीचे, सुंदर सुंदर उद्याने,तलाव, जलाशये, बहुविध प्रकारचे वृक्ष ह्यांनी नगरीची शोभा वाढते. नगरीच्या सौंदर्य वैभवात भर पडते. सभेची खरी शोभा असतात पंडित, ज्ञानवान पुरुष, विद्वान लोक. तद्वतच विश्वसनीय, आज्ञेबरहुकूम चालणारी आज्ञांकित सेना ही राजाची खरी शोभा होय. याच प्रकारे सिद्धाची खरी शोभा ही आध्यात्मिक सत्तेचे सतत स्मरण देणारी निर्मळ, शुद्ध, विवेकपूर्ण अशी बुद्धिमती वाणी ही होय.
( गोरखवाणी.)
 
 
६७,  श्रीगुरु गोरखनाथ म्हणतात...
बिरला जाणंति भेदांनिभेद बिरला जाणंति दोष पष छेद |
बिरला जणंंति अकथ कहांणी, बिरला जाणंति सुधिबुधि की बांणी ॥
 अभेदाचे रहस्य , अभेदाचा भेद काही विरळे लोकच जाणतात. अद्वैताचे रहस्य त्यांनाच ठाऊक असते. द्वैत पक्ष मताचे निरसन करू शकणारे असे मोजकेच असतात. आपल्या पक्ष मताचे मंडन आणि अन्य पक्ष मताचे खंडण तर सगळेच करत असतात. परंतू दोही पक्ष मतांतील दोष, छिद्रे तसेच पक्षमताची सामर्थ्यस्थळे ठाऊक असणारे जाणते लोक फार विरळेच असतात.        
                           नाथपंथ हा मुलतः द्वैताद्वैतविलक्षणवादी पंथ. सत्य, ब्रह्म, परमात्मतत्त्व हे द्वैत आणि अद्वैत ह्या दोहोंपरते, दोहींच्या पलिकडचे असते अशी त्यांची धारणा , तेच मत आणि तत्त्वज्ञान. म्हणूनच तर नाथपंथ हा द्वैताद्वैतविलक्षणवादी पंथ समजला जातो.
ब्रह्माची अनिर्वचनीय, अकथ्य, सांगता न येणारी कहाणी काही विरळे योगी, ज्ञानीच जाणतात. विमल, शुद्धबुद्धी, विवेकयुक्त वाणी आणि आचरण काही विरळेच जाणतात.
( गोरखवाणी.)
 
 
७१  श्रीगुरू गोरखनाथ म्हणतात...
प्यंडे होई तौ मरै न कोई, ब्रह्मंडे देषै सब लोई I
प्यंड ब्रह्मंड निरंतर बास, भणंत गोरष मछ्यंद्र का दास ॥
शरीरात , पिंडात जर परमात्मा असता तर कोणी मेलेच नसते. कारण परमात्मा अजर आणि अमर आहे.  कोणीही मरण पावले नसते. जर तो ब्रह्मांडात असता तर प्रत्येकजण त्यास पाहू शकला असता. सर्व लोक त्यास सहज पाहू शकले असते .ज्याप्रमाणे ह्या ब्रह्मांडातील अन्य सर्व वस्तू आपल्या दृष्टीस पडतात तसे आपण त्या परमात्म्यास प्रत्यक्ष डोळ्यांनी पाहू शकलो असतो. मत्स्येन्द्रसेवक गोरक्ष म्हणतात की, पिंडी आणि ब्रह्मांडी दोहोंठायी त्याचा निरंतर वास असला तरीही ते परमात्म-तत्त्व मात्र पिंड आणि ब्रह्मांड ह्या दोहोंपेक्षा निराळे आणि त्यां पलिकडचे आहे.
(गोरखवाणी.)
 
 
७२,  श्रीगुरू गोरखनाथ म्हणतात...
बैठा अवधू लोह की षुंटी, चलता अवधू पवन कीं मूंठी I
सोवता अवधू जीवता मूवा, बोलता अवधू प्यजरै सूवा ॥
     अवधूत योगी जेव्हा आसनावर घट्ट मांड मारून बसतो तेव्हा तो अगदी निश्चल व स्थिर बसलेला असतो. एखाद्या ठोकून ठोकून घट्ट केलेल्या लोखंडाच्या मजबूत अशा खुंटीप्रमाणे. जेव्हा चालायला लागतो  तेव्हा जशी काही वाऱ्याची बांधलेली मूठच आहे असे वाटावे. झोपलेला योगी तर जणू काही निपचित पडलले जीवंत प्रेत. मुडद्याप्रमाणे गाढ झोपलेला.
                          जर एखादा कोणी योगी म्हणवणारा जास्त बोलत असेल, बडबड करीत फिरत असेल तर तो अजूनही पिंजऱ्यातला बोलका पोपट आहे ; अद्याप बंधनांपासून मुक्त झाला नाही असे जाणावे.
( गोरखवाणी.)
 
 
७३,  श्रीगुरू गोरखनाथ म्हणतात...
गोरष कहै सुणहु रे अवधू जग मैं ऐसैं रहणां ।
आंषै देषिबा कांनै सुणिबा मुष थै कछु न कहणां ॥
गोरक्षनाथ योग्यांना उपदेश करतात -      हे अवधूता ! ऐक, जगात कसे राहावे ? तर या प्रश्नाचे उत्तर असे आहे की - ह्या दुनियेत, मायिक संसारात तू नेहमी साक्षीभावाने राहावेस. समोर जे जे घडेल, दिसेल त्या सर्वांस आपण केवळ साक्षी आहोत असा भाव असावा. त्यात प्रत्यक्ष कुठेही आपला सहभाग असू नये. आपली कोणत्याही प्रकारची गुंतवणूक नसावी. दुरुन बघणाऱ्या साक्षीदाराप्रमाणे बघावे, वर्तावे . तू या  दुनियेच्या साऱ्या व्यापा आणि व्यापारा पासून पूर्णपणे अलिप्त राहावे. कुठेही तुझी लिप्तता असू नये. आपल्या समोर जे जे घडेल , जे जे दिसेल ते ते डोळयांनी पहा. कानांनी ऐकू येईल ते ते ऐक. फक्त ऐकून घे. तोंड बंद राख . मुखाने काही एक बोलू नकोस. ' तुका म्हणे उगे राहा | जे जे होईल ते ते पहा ' अशा तऱ्हेने ह्या जगात राहायचे आहे.
( गोरखवाणी.)
 
 
 
 
७५.  श्रीगुरू गोरखनाथ म्हणतात...
गोरष कहै सुणणाैं रे अवधू सुसूपाल थैं डरिये I
ले मुदिगर की सिर मैं मेलैं, तो बिमही षूटी मरिये ॥
    गोरक्षनाथ म्हणतात, हे अवधूता ! सांगतो आहे ते नीट ऐक. समजून घे. लक्षात घे आणि वेळीच सावध हो. तर ऐक- शिशुपाल अर्थात काळ. काळाला नेहमी घाबरून असावे. काळाबाबत नेहमी सजगता बाळगावी. काळाचे भान सुटावयास नको. नाहीतर केव्हा त्या काळाचा सोटा, मुदगल डोक्यावर पडेल सांगता येत नाही. केव्हा आयुष्य संपेल कळणार नाही. क्वचित अशा तऱ्हेने होणारा मृत्यू अकाली मृत्युसुद्धा असू शकेल.
( गोरखवाणी.)
       ......................................
७६.  श्रीगुरू गोरखनाथ म्हणतात...
दृष्टि अग्रज दृष्टि लुकाइबा सुरति लुकाइबा कांन |
नासिका अग्रे पवन लकाइबा, तब रहि गया पद निरबांन ॥
इंद्रियांना त्यांच्या त्यांच्या विषयांपासून हटवा . दूर करा. लपवा. डोळ्यांचे समोरून दृष्टिला (पाहण्याच्या शक्तीला) लपवा. सुरती म्हणजे श्रृती .कानांची ऐकण्याची शक्ती. कानांपासून    श्रृतीला वेगळे करा, दडवा, लपवून ठेवा. नाकाचे समोरून वायुला लपवून ठेवा. तू असे केले तर मग केवळ एक निर्वाणपदच तेवढे शेष  राहील.
( गोरखवाणी.)
        ................................
७७.  श्रीगुरु गोरखनाथ म्हणतात...
अवधू मनसा हमारी गींद बोलिये, सुरति बोलिये चौगानं |
अनहद ले षेलिबा लागा, तब गगन भया मैदानं ॥
हे अवधूता ! मनिषा आमचा चेंडू आहे. मनिषेचा, मनसेचा गेंद म्हणजे माझा खेळायचा चेंडू. सुरती म्हणजे मनाची उलटी गती, मन आतमधे वळवल्या नंतरची गती तीच चौफेर आत्मस्मृती. अनाहताला सोबत घेवून त्याचा मी घोडा - घोडा करतो. त्यावर स्वार होतो. खेळायला लागतो. मनसोक्त खेळतो-बागडतो. मुक्तपणाने. अशा तऱ्हेने गगन म्हणजे ब्रह्मरंध्र हेच आता मला खेळण्यासाठी खेळाचे मैदान झालेले आहे.
( गोरखवाणी.)
 
 
७८,  श्रीगुरू गोरखनाथ म्हणतात...
पंच तत सिधां मुडाया तब भेटिलै निरंजन निराकारं I
मन मस्त हस्ती मिलाइ अवधू तब लूटिलै अषै भंडारं ॥
जेव्हा सिद्धपुरूष पंचतत्त्वांस आपले अनुगामी, आपले अनुयायी करून घेतात. त्यांस आपले शिष्य करून घेतात तेव्हा कुठे त्या सिद्धांची निरंजन निराकाराशी गाठ पडते. भेट घडते. हे अवधूता ! अशी गाठ पडली की मग मनाचा मस्त हत्ती त्यामधे मेळवावा, सामील करावा. तेव्हा अक्षय सुखाचे अख्खे भांडारच मनसोक्त लुटायला मिळते.
( गोरखवाणी.)
..................................................
७९,  श्रीगुरु गोरखनाथ म्हणतात...
अरध- उरध बिची धरी उठाई, मधि सुनिं मै बैठा जाई I
मतवाला की संगति आई, कथंत गोरषनाथ परमगति पाई ॥
   गोरक्षनाथ स्वानुभूती कथन करतात की श्वासास अथवा शक्तीला शरीराच्या आतमधे जातांना ज्याची सहज धाव ही अधोगामी असते आणि उर्ध्वगामी जाणारा उच्छ्वास यां दोहोंच्या मधे म्हणजे मधोमध उचलून ठेवावे, त्यास मधोमध रोखून धरावे. म्हणजे केवल कुंभक साधावा. आणि मध्य शून्यात जाऊन बसावे. ब्रह्मरंध्री जाऊन बसावे. मी तसे केले. तेथे जाऊन बसलो. तेथेच मला मतवाल्याची संगत घडली. हे मतवाले शिव आहेत. शिवाच्या सहवासाने पावन झालो. ब्रह्मतत्त्वाचे सानिध्य लाभले. गोरक्षनाथ सांगतात मी अशा तऱ्हेने परमगती पावलो.
(गोरखवाणी.)
 
 
८०,  श्रीगुरू गोरखनाथ म्हणतात...
डंडी सो जे आप डंडै, आवत जाती तनसा षंडे I
पंची इंद्री का मरदै मांन, सो डंडी कहिये तत समांन ॥
  दंडी म्हणजे दंडधारी यती. ज्यांनी हाती दंड धारण करण्याचा अधिकार प्राप्त केलेला आहे असे यती. गोरक्ष देव सांगतात की दंडी तोच जाणावा ज्याने आपल्या ठायीच्या अहंकारास दंडित केलेले आहे. त्यासोबतच चंचल आणि परिवर्तनशील अशा कामना, तनसा, मनसा खंडित केलेल्या आहेत. ज्यांनी ह्या कामना, तनसा- मनसांची धाव कुंठित केलेली आहे ; खुंटवलेली आहे. सर्व मनसा खुंटलेल्या आहेत. मनसांचा उद्भवच पूर्णतः खुंटलेला आहे. ज्याने पांच ही इंद्रियांच्या मानाचे पूर्णतः मर्दन केलेले आहे. असा दंडी ब्रह्मतत्त्वांत लीन झालेला असतो.
( गोरखवाणी. )
 
 
८१, श्रीगुरू गोरखनाथ म्हणतात...
पाया लो भल पाया लो सबद थांन सहेती थीति |
रूप संहेता दीसण लागा, तब सर्व भई परतीति ॥
मिळाले हो मिळाले ! मला जे जे हवे होते ते सर्व मिळाले. भले झाले आज मला अलभ्य ते लाभले. अप्राप्य ते प्राप्त झाले. सबद मिळाला. शब्द, नाद मिळाला. शब्दा( सबद, नाद) सोबतच हवे ते स्थान मिळाले, पद मिळाले, परमपद मिळाले, ब्रह्मपद मिळाले. शब्दासह पद आणि पदासोबतच स्थिती प्राप्त झाली. अढळ स्थिती. अशी स्थिती प्राप्त झाल्यानंतर रूपासह ब्रह्माचे साक्षात दर्शन घडू लागले. अदृश्य ते उघड उघड दिसायला लागले. ब्रह्म दिसू लागले. पावायचे ते संपूर्ण पावलो. माझेठायी विश्वास दृढ झाला , सर्व प्रकारची खात्री झाली की आता मुक्तीविषयी मला कोणतीही शंका उरलेली नाही. ब्रह्म आणि मुक्तीची ही माझी प्रतिती आहे. मला सर्वत्र तेच दर्शन , तीच अनुभूती अखंड प्रतित होत राहते असे श्रीगुरू गोरखनाथ म्हणतात.
( गोरखवाणी.)
 
 
८२,  श्रीगुरू गोरखनाथ म्हणतात...
अरधंत कवल उरधंत मध्ये, प्रांण पुरिस का बासा |
द्वादश हंसा उलटि चलैगा, तबहीं जाति प्रकासा ॥
जेव्हा अधोकमलातून , स्वाधिष्ठानातून  उर्ध्वगती होत प्राण पुरुषाचा वास हृदयस्थ उर्ध्व कमलामधे होतो. स्व हा शब्द प्राण (हंस)बोधक आहे. त्याचे आश्रयस्थान लिंगमूल हे आहे. म्हणून ते जीवघर. त्यास मेढ्र असे म्हणतात. तेथे प्राणाचे अधिष्ठान. तेथून प्राणाचे सुषुम्ना मार्गाने उर्ध्वगमन होण्यास प्रारंभ होतो. प्राणपुरुष उर्ध्व कमलात प्रवेश करतो तेव्हा प्राणवायू बहिर्गामी होण्याऐवजी आपली दिशा पालटतो ; अभ्यंतरगामी होतो. द्वादश हंस उलट दिशेने चालायला लागतात. अनाहत चक्राच्या म्हणजे द्वादशदल कमलाच्या बारा पाकळ्यांचे कार्याची दिशा पालटते.प्राणशक्तीचा स्वाधिष्ठान चक्रापासून तो हृदयस्थित अनाहत चक्रापावेतो सुषुम्ना मार्गाने होणारा प्रवास पूर्ण होतो. उर्ध्वकमलाचे ठायी प्राणपुरूष वास करायला लागतो तेव्हा अंतरीची ज्योत प्रकाशमान होते.
( गोरखवाणी.)
 
 
८३,  श्रीगुरू गोरखनाथ म्हणतात...
आसण बैसिबा पवन निरोधिबा, थांन- मांन सब धंधा |
बदंत गोरखनाथ आतमां विचारंत, ज्यूं जल दिसै चंदा ॥
आसन लावून बसणे, निरनिराळ्या प्रकाराच्या योगासनांची शारीर सर्कस करणे, प्राणायामाद्वारे वायूचा निरोध करणे, गुरूगादी वगैरे सारख्या ठिकाणी कोण्या पदावर ठाण मांडून बसणे, गुरुपदाचा मान प्राप्त करण्यास  किंवा तत्सम आनुषंगिक मान सन्मान प्राप्त करून घेण्यास फार मोठा आटापिटा करणे हे सगळे नसते उद्योग आहेत. नस्त्या उचापती. दांभिकतेने आरंभलेले पोटभरू धंदे आहेत. एखादे विशिष्ट स्थान निवडून त्याचे महत्त्व वाढविण्याकरिता ' येथे बसून अभ्यास, योगसाधना केल्यासच योगसिद्धी प्राप्त होतील ' असे सांगत सुटणे हा तर एक व्यवसायाचा भाग आहे, धंदा आहे.
        खरे तर आसन- प्राणायामादि साधने ही योगसाधनेत कामी येणारी बाह्य साधने आहेत. आसनांची शारीर कसरत म्हणजे योग नव्हे. आपले नाक-तोंड दाबत प्राणायाम करुन वायूचा निरोध करणे म्हणजेही योग नव्हे. योगसिद्धी प्राप्तीकरिता असले अट्टाहास, हट्ट अगदी निरर्थक आणि निरुपयोगी ठरत असतात. अशा बाह्य गोष्टींऐवजी आंतरिक ज्ञान उत्पन्न करणाऱ्या गोष्टी योगमार्गात अत्यंत महत्त्वपूर्ण आणि सिद्धीदायी असतात.
                        श्रीगुरू गोरखनाथ म्हणतात आत्मतत्त्वाचा विचार करा. आत्मतत्त्वाचे चिंतन करा. आत्मचिंतन. मूलतः आत्मतत्त्व हेच परमात्मतत्त्व आहे. परब्रह्म आहे. या दृष्यमान जगतात ठायी ठायी तेच तत्त्व प्रतिबिंबीत झालेले आहे. ज्याप्रमाणे तलाव, जलाशये यांमधील जळात जसे आकाशातील चंद्राचे प्रतिबिंब दिसते त्याप्रमाणे आपणास आत्म्याठायीच त्या परमात्म स्वरूपाचे प्रतिबिंब दिसून येईल. वास्तविक चंद्र आकाशात आहे, परंतु स्थिरावलेल्या जलाशयात त्या चंद्राचे प्रतिबिंब दिसते. मग खरा चंद्र जलाशयाचे पाण्यात आहे काय? तर त्याचे उत्तर -  ' नाही ' असेच राहिल. जे दिसते आहे ते केवळ खऱ्या चंद्राचे प्रतिबिंब. ह्याच न्यायाने आत्म्याचे ठायीच त्या परमात्म्याचे, परब्रह्माचे प्रतिबिंब दिसून येते. असे परमात्मदर्शन हेच आत्मरूप दर्शन होय.
( गोरखवाणी.)
 
 
८४, श्रीगुरू गोरखनाथ म्हणतात...
गोरष बोलै सुणिरे अवधू , पंचौ पसर निवारी |
अपणी आत्मां आब बिचारी , तब सोवौ पांव पसारी ॥
गोरक्षनाथ म्हणतात .. हे अवधूता, मी काय सांगतो ते नीट ऎक !
 आपले मानवी शरीर हे अग्नी, पृथ्वी, वायू, जल आणि आकाश या पंच तत्त्वांच्या मेळातून निर्मिलेले आहे. या देहाच्या कार्यव्यवहाराचे कारभारी आहेत पंच ज्ञानेन्द्रिये. त्यांची धाव निसर्गतः बाहेर बाहेर. स्वभावतःच बहिर्गामी. बहिर्मुख. डोळ्यांना रूप साठवण्याचे आकर्षण. जीभेला मधुर,लवण, आम्ल, तिख्त,कषायादि नव रसांचे आस्वादनांची चटक. नाक सुगंधास चटावलेले. कान हवे तेच शब्द ध्वनी ऐकण्यास उत्सुक. संवेद्य त्वचेला मृदु मुलायम स्पर्श प्रिय. अशा तऱ्हेने प्रत्येक इंद्रियाने आपला पसारा बाहेर विस्तारलेला आहे. हे अवधूता ! तू हा संपूर्ण पसारा आवर. बाह्य प्रसाराला आवर घाल. नियंत्रित कर. तू आतमधे वळ. इंद्रियांना आत वळव. त्यांचे नाना प्रकारचे उपद्रव निवारण कर. पसारा आवर. इंद्रिये आवळून घे. ज्याप्रमाणे कासव संकटाची चाहुल लागताच  आपली सारी इंद्रिये झटपट आवळून टणक अशा सुरक्षाकवचाखाली आत ओढून घेतो आणि सुरक्षित राहतो त्याप्रमाणे तू सुद्धा कर.
     आपल्या ठायीचे आत्मतत्त्वाला जाणून घे. संयम ठेव. आब राख. सदैव आत्म्याचे चिंतन कर. आत्मचिंतनानेच आत्मकल्याण साधता येईल. मानवी जीवनात उत्पन्न होणाऱ्या साऱ्या चिंता दूर होतील. मग तू मोकळेपणाने पाय पसरून बिनघोर , निर्धास्तपणे झोपू शकतोस .
( गोरखवाणी.)
 
 
 
 
८५,  श्रीगुरू गोरखनाथ म्हणतात...
असार न्यंद्रा बैरी काल, कैसे कर राखिबा गुरु का भण्डार |
असार तोड़ौ निंद्रा मोड़ौ, सिव सकती लै करि जोड़ौ ॥
अति आहार आणि निद्रा हे साधकाचे पक्के वैरी आहेत. अत्याहार जीवास काळ. त्याचे अनेक दुष्परिणाम मनावर आणि शरीरावर उघड उघड दिसून येतात. अतिआहाराने निद्रेचा जोर वाढतो हा त्यापैकीच एक. गुरूचे भांडार म्हणजे ब्रह्मतत्त्व. हे शत्रू त्या ब्रह्मतत्त्वाचे प्राप्तीस आड येतात. गुरूचे भांडारास शिष्यसाधकांपासून लपवून ठेवतात, दडवून ठेवतात. त्या परमसत्याचे अनुभूती पासून साधकास वंचित ठेवतात. तेव्हा अशा स्थितीमधे गुरूच्या भांडाराचे रक्षण कसे करावे? तर आहार कमी करा. अनावर निद्रेस मोडता घाला, तिला आपल्या जवळ फटकू देऊ नका ; फिरकू देऊ नका. जीव हे काळाचे सावज आहे. त्या सावजावर झडप घालण्यास टपून बसलेला बोका म्हणजे काळ . काळ हा असार निद्रेचा खरा वैरी . सार ते निवडा. असार ते सोडा. मायावी निद्रेस मोडा. मायेचा पगडा झुगारा. जागे व्हा, जागृत राहा. सावध व्हा. जाणून घ्या -  शिव हे ब्रह्मतत्त्व आहे आणि कुंडलिनी हे योगिनीशक्ती तत्त्व आहे . त्यांना एक करा. एकत्र करा. मेळवा. परस्परात मेळवा हा एवढा एकच त्यावरील उपाय आहे.
( गोरखवाणी.)
 
८६,  श्रीगुरु गोरखनाथ म्हणतात...
तब जानिबा अनाहद का बन्ध,
ना पड़ै त्रिभुवन नही पड़ै कन्ध l
रकत की रेत अंग थै न छूटै,
जोगी कहतां हीरा न फूटै ॥
अनाहत प्राप्ती झाली, अनाहतास बांधता आले की जाणावे आता यापुढे योग्यास त्रैलोक्यात, त्रिभूवनात कोठेही बाधा नाही. योग्यास यापुढे कोणतेही अडसर किंवा काळ वेळेची बंधने असणार नाहीत. त्या बंधनांपासून तो मुक्त असेल. त्याचेवर काळाची सत्ता चालणार नाही. त्यास प्रदीर्घ आयुर्मान लाभेल. शरीरपात होणार नाही. रक्ताचे सार जे रेतस् (शुक्र) ते शरिराद्वारे स्खलित होणार नाही. जोगी म्हणतो की ब्रह्मानुभवाचा हा हीरा फुटून जाऊ नये, कधीही खंडित होऊ नये,नष्ट होऊ नये, अखंड राहो ह्याचा अर्थ असा की तिन्ही त्रिकाळ साक्षात् ब्रह्मानुभूती अखंड राहावी.
( गोरखवाणी.)
 

